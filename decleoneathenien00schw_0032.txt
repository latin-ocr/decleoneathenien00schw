-28-

viri essent duces, capere illos in insula milites, seque ipsum, si
dux esset, hoc facturuln esse. Atque hocloco (4, 28) Thucydides
merito Cleonis magniloquentiam (κουφολογίαν) vituperat. *Neque
vero ex eius verbis aliud quid colligi potest quam curn omnes
nobiles, tum ipsum Thucydidem Cleonis fuisse adversarium in
rebus politicis. Certe Cleon in contione populi nimis progressus
erat in magniloquentia, sed hoc ei ignoscamus ut viro populari
et Atheniensi, qui initio certe nullo modo fieri posse putabat, ut
ipse dux esse cogeretur. Quod virum belli imperitum rebus prae-
fecerunt, potius populo Atheniensi vitio vertamus, quam Cleoni,
qui tandem coactus imperium accepit. Atque postremo res ei
optime processit, nam spe celerius id quod promiserat exsecutus
est. Intra viginti enim dies Lacedaemonios illos captivos Athenas
duxit (Thuc. 4, 39). - Certe in hac re nihil inhonesti fecit,
atque cavendum est, ne quod omnino in rebus politicis peccavit,
moribus eius tribuamus. Thucydides ipse, quamquam (cp 39 fin.)
promissum Cleonis insanum (μανιώδης) non immerito nominat,
tamen cum dicat, risum quendam surrepsisse Atheniensibus propter
hominis insulsi vanitatem (4, 28 fin.: τοῖς δὲ Ἀθηναίοις ἐνέπεσε
μέν τι καὶ γέλωτος τῇ κουφολογίᾳ αὐτοῦ), multo cautius totam
rem tradit quam Plutarchus, qui rem in maius augens haec habet:
τοῖς δὲ Ἀθηναίοις ἐπῆλθε γελάσαι μέγα.

Clade illa in Sphacteria insula accepta Lacedaemoniorum res
valde afflictae sunt. Namque ex viginti et quadringentis, qui
profecti erant, armatis ducenti nonaginta duo in Atheniensium
potestatem venerant, in quibus erant centum et viginti Spartiatae
summo loco nati (Thac. 4, 383 5, 15). Nec multum aberat,
quin Lacedaemonii iam omnino de salute sua desperarent, cum
pacem ab Atheniensibus impetrare non possent, nisi exstitisset vir,
qui rem labefactatam novis rebus gestis restitueret, dico Brasidam
ducem, qui plurimis Thraciae urbibus ad defectionem coactis
tandem anno 4:255 indutias cum Atheniensibus annuas fecit. Sed
cum brevi post Sciona atque Menda urbes descivissent et Brasidas
eas reddere nollet, bellum denuo exarsit, atque Cleone auctore

