-8-

Cleonis animum venalem depinxerit. Omittamus omnes locos,
quibus improbitas et fraus in rebus publicis commissa ei obiici-
untur singula criminatione non addita (Equ. 103, 258 sqq., 802,
1408 alibi). Affero primum Equ. v. 4382 σὲ δ’ ἐκ Ποτιδαίας
ἔχοντ’ εὖ οἶδα δέκα τάλαντα, ubi Cleonem decen] talentis a
Potidaeensibus corruptum esse Allantopoles obiicit. Quod esse
plane commenticium, iam Scholiasta vidit, cum dicat, numerum
et locum affere eos solere, qui rem fictam verisimiliorem facere
vellent. Haec habet: . . . ἀπὸ ταύτης φησὶ τῆς πόλεως κεκλοφέναι ’
δέκα τάλαντα τὸν Κλέωνα, καὶ τούτῳ φιλονεικῶν αὐτὸν ἀμεί-
βεσθαι τοῖς ἴσοις, ἐπεὶ πρότερος ἐκεῖνος ἔφησεν αὐτὸν σφετερίσασθαι
τῆς πόλεως τάλαντα πολλά. -- Et: χρησίμως μετὰ τὸν τόπον
καὶ τὸν ἀριθμὸν εἶπεν, ἵνα ὁ λόγος αὐτῷ πίστεως ἔχεσθαι δοκῇ,
καὶ μ’), ἄλλως τῆς τοῦ Κλέωνος διαβολῆς λελέχθαι χάριν. πίστεως
γαρ παράδειγμα τὸν κατηγοροῦντα μὴ ψιλοῖς χρῆσθαι ῥήμασιν,
ἀλλα καὶ ἀριθμὸν προβάλλεσθαι καὶ τόπον. Rectissime intellexit
Scholiasta, nihil aliud sibi proposuisse poetam nisi ut risum
moveret spectatorum quoquo posset modo. Apparet, ne Scholi-
astam quidem ipsum criminationes illas veras habuisse. —- Tum
ex Equ. vv. 931 sqq. (cf. 361) apparet, poetam de Cleone a
Milesiis pecunia corrupto dicere. Sed nihil alibi de hac re constat.
Quare criminatio videtur talis, qualem iam vidimus et plures
videbimus. Certum est, in loquacium Atheniensium urbe quotidie
novos exstitisse rumores, qui quamvis falsi cum ad optimum et
summum quemque spectarent, facile percrebrescebant et a vulgo
credebantur. Quos rumores poetae comici libenter receperunt in
comoedias, auxerunt in maius, loco, nominibus, numeris appositis
credibiles effecerunt, nulla alia causa commoti nisi ut in adver-
sarios quoquo modo possent odium civium concitarent, vel ut
risum spectantium moverent. Errant, qui veritatis studiosissimos
fuisse Aristophanem, Cratinum, Eupolim, ceteros comicos poetas
existimant. His viris nihil tam divinum, nihil tam integrum fuit,
quod non iocandi causa obtererent. Permulta exstant exempla,
evidentissimum apud Aristophanem ipsum. A Mytilenaeis Cleonem

