-4-

iocos obscenos resque vel nullius pretii vel vilissime inventas,
infimae autem plebi acceptissimas, quibus ante eum utebantur
comici poetae, atque potius ad rem publicam accessit. Qua in
re mirum quantum studuit, ut cives bonos confirmaret, malos
castigaret, ut leges et instituta a patribus tradita custodiret,
denique ut civitatis salutem tueretur. Rectissime igitur indolem
veteris comoediae Atticae intellexerunt, qui politicam eam nomi-
naverunt, cum tota in rebus publicis versata situ) Sed quamvis
verum sit, Aristophanis comoedias, quae aetatem tulerunt, fere
omnes ad communem omnium civium salutem spectare, tamen
nunquam vir vere ingeniosus oblitus est, se esse poetam comicum,
neque unquam omisit, quoquo potuit modo risum movere spectan-
tium. Quare sicut omnes poetae illi priscae comoediae, ne Aristo-
phanes quidem unquam dubitavit, iocandi causa vera atque falsa
commiscere, optimo cuique civi vilissimas res crimini dare. Non
tantum

Si quis erat dignus describi quod malus aut fur,

Quod moechus foret, aut sicarius, aut alioqui

Famosus, multa cum libertate notabant,
sed et omnia, licet essent optima, aggredi solebant eosque
potissimum viros plebis risui exponere, qui meritis conspicui
erant ac rebus praeclare gestis auctoritatem apud cives fuerant
adepti (cf. 'Cio de rep. 4, 10). Quare pari modo Aristophanes
illudit Pericli, Cleoni, Niciae, Lamacho, Euripidi, Socrati, om-
nibus, qui in civitate auctoritate quadam florebant. Atque
merito. Nunquam enim volebat esse scriptor rerum gestarum,
sed erat poeta comicus, qui omnibus viribus in eos invehebatur,
quibuscum vel privatim ei odium fuit, vel qui in republica eius
adversarii erant. Quare ubicunque de rebus politicis vel domesticis,
de contionibus, de iudiciis, de vita et moribus Atheniensium dicit,
nemo est, cui maiorem in talibus rebus tribuere possimus auctori-
tatem. Contra, ubi in singulos invehitur, nunquam ei fides habenda.

1¹) cf. Dionys. Hal. a1·t.Rhet. pg. 302 R. Cognovit Dionysius antiquam comoe-
diam esse politicam et una cum ridiculis seria prae se ferre.

