-3-

ludendo atque irridendo singulos homines risum movere spectatorum.
Quod nemo fortasse poeta tam constanter perduxit quam Aristo-
phanes. Neque vero hoc unum vel summum sibi proposuerunt
qui illis temporibus comoedias scripserunt, imprimis Aristophanes.
„Comicae poesi, qualis apud Atticos Aristophanis aetate florebat,
unum semper idemque erat argumentum propositum, civitatis
status et conditio. Quo quidem in argumento Aristophanes ita
versari solebat, ut aliquam urbis partem, quae laborare ipsi prae
ceteris et in perniciem ruerevidebatur, tota vi facetiarum in-
geniique acie in scena explodffl-et, simul vero occasionibus oblatis
uteretur, quibus reliquos etiam civitatis morbos patefaceret et si
qua iis medela afferri posset, eam pro virili monstraret. Hinc
quaevis eius comoedia, licet unam rem singularem risui exponat,
tamen animum audientium ad totius civitatis incommoda con-
vertit.“⁸) Simul igitur et iocandi et cives docendi causa poeta
comoedias suas composuit. „Etenim in periculosa civitatis con-
ditione, quae post Periclis mortem in summas tempestates inciderat
et in dies magis ad perniciem vergebat, etiam comoediam ille, si
recte factitaretur, ad malorum molem perfringendam aptam et
idoneam esse censuitf‘9) Primus igitur Aristophanes cum in
pristina comoediae forma sibi non acquiescendum esse intelligeret,
aliam ingressus est viam2 ut comoediam ad altiora eveheret eamque
idoneam faceret, quae rempublicam adiuvaret. Tota enim pristinae
comoediae ratione commutata evitavit si non omnino, ut ipse
dicit10), at certe adhibuit multo rarius et moderatius omnes illos

8) Sumpta haec sunt ex C. Ferdinandi Rankii de Nubibus Aristophanis ad Leo-
p um fratrem epistola, Berofini, 1844. pg. 3. Cf. Wieland, Uebersetzung der
Wolken, Wien, 1813, pg. 107 sq.

9) Bake, comment. de vita Arist. ante edjt. Mein. pg. XV.

1⁰) cf. Nubium parabasin, vv. 518 sqq. et. v.‘296: οὗ μὴ σκώψει μηδὲ ποιή-
σειςᾶπερ οἱ τρυγοδαίμονες οὗτοι, ubi scholiastes in adnotatione editionis Fr. Aug.
Wolffii haec exhibet: τρυγοδαίμονες ——: οἱ κωμικοὶ παρὰ τὸ κακοδαίμονες·
ἐπεὶ πολλοὶ ἐν ’.οἷς ποιήμασιν αὐτῶν ἀνθρώπους εἶςῆγον χέζοντὰς τε καὶ ἔτερα
αἰσχρὰ ποιοῦντας. Λέγει δὲ δι’ Εὔπολιν καὶ Κρατῖνον καὶ τοὺς ἄλλους. Cf.
K. O. Mffller, Griech. Litt. 11, 211.

