,14-

quod Aristophanem infestissimo ,odio in virum illum popularem
exagitatum fuisse saepissime videmus.

Sed haec hactenus. Redeamus ad comoedias ipsas perlu-
strandas. Atque quod poeta civibus promiserat (Ach. 301), se
Cleonem Equitum fabula perstricturum esse, insequenti anno
(Ol. 88, 4:424) vehementissime fecit. Quae comoedia tota fere
in Cleone vexando versatur atque plena est iniuriarum et con-
tumeliarum in hunc virum coniectarum. Equites ipsi poetam
adiuvabant, cum chorum comicum agerent, namque omni modo
eum insultabant ut hominem nequissimum, cf. Equ. 247 sqq.:

παῖε παῖε τὸν πανοῦργον καὶ ταραξιππόστρατον

καὶ. τελώνην καὶ φάραγγα καὶ χάρυβδιν ἁρπαγῆς,

καὶ πανοῦργον καὶ πανοῦργον· κτλ.
Videamus singula. Iam versu 44 sq.:

ἐπρίατο δοῦλον, βυρσοδέψην Παφλαγόνα,

πανουργότατον καὶ διαβολώτατόν τινα.
(cf. (384) poeta eum vehementer depingit. Apparet, quod etiam
Scholiasta (V. 44: . . . ἐπειδὴ ὀ πατὴρ αὐτοῦ Κλεώνυμος ἐργα-
στήριον εἶχε δούλων βυρσοδεψῶν) refert, patrem Cleonis servorum
ergastulum possedisse, qui coria depserent, eandemque artem a
filio esse cultam. Tale negotium, quod sexcenties Aristophanes
ut vile et inhonestum denotat atque ex quo acerbissimas ad
cavillandum Cleonem facetias hausit, minime a civibus illius
temporis viro libero atque honesto indignum habitum esse, iam
ex eo apparet, quod Aspasia, quae per tot annos Periclis in
fastigio potentiae positi familiaritate utebatur, illo mortuo non
dubitabat, Lysicli pecuario nubere. 24) Adde etiam, quae inveni-
untur apud Thucydidem (II, 40), ubi Pericles magnis laudibus
effert Athenienses, quod in iisdem insit οἰκείων ἅμα καὶ πολιτικῶν
ἐπιμέλεια, καὶ ἑτέροις πρὸς ἔργα τετραμμένοις τοὶ πολιτικοὶ μῆ

24) Cui palchen-ima atque ingeniosissima Pen'clis vidua certe nunqnam nupsisset,
si infimo loco uatus vilissimique fuisset ingenii. Quare errare mihi videtur G. Η
Α. Wendt, Pericles und Kleon, ein Beitrag zu der politischeu Entwickelungsgeschiohte
Atheus. Progr. Posen 1836, pg. 23.

