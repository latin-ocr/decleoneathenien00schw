[nde a temporibus Thucydidis usque ad nostram aetatem qui de
Cleone Atheniensi scripserunt, fere omnes ei conviciati sunt ut
viro pessimo, qui civitati Atheniensium summae perniciei fuerit.
Namque quem Thucydides βιαιότατον, quem Cicero turbulentum
civem nominat, quem Aristophanes sexcenties quasi sentinam et
faecem populi Atheniensium denotat, cui omnia honesta atque
inhonesta vendere mos fuerit, quem denique omnes veteres una
voce condemnant, talem hominem etiam nostrae aetatis scriptores
non dubitaverunt in scelestissimorum civium Atheniensium numero
habere. - Qui primus pro Cleonis politicis et rebus et consiliis
scribere conatus est, Droysen1), admodum etiam hic veritus, ne
crimini sibi verteretur, quod abiectissimum demagogum defendere
auderet, in cuius reprehensione paene omnes et veteres et recen-
tiores scriptores consentirent, rectissime intellexit, omnia, quae
veteres scriptores de Cleone tradidissent, ex fontibus saeva facti—
onum dissensione turbatis fluxisse. Idem quod Droysen instituerunt
G. Grote2)‚ Oncken3), hic illic alius. Sed cum omnes illi viri,
studiis 'uagis historicis quam philologieis dediti, memoria rerum
gestarum ducti rem tractaverint, meum restat, fontibus inter se
comparatis vera et falsa diiudicare atque quid de Cleonis et rebus

1) In praef. ad Aristoph. Equit„ versionis Germanicae tom. II, pg. 279—312‚
edit. 11 tom. 1, pg. 81 -96,

²) Gesch. Griechenlands. Deutsch von Dr. Meissner. Leipzig. 1853.
³) Athen und Hellas. 2 Biinde. Leipzig, 1866.

