,20-

temporis viri docti saepissime fecerunt. Valde aliter senserunt
veteres ipsi. Socrates comoediarum publicatos in se et spectatos
sales in bonam partem accepit risitque, ut tradit Aelianus (v. h.
2, 18, cf. Senec. de const. sap. cp. 18, Diogen. Laert. 2, 36).
Cavillationes enim Aristophanis nullo modo aegre tulit amicoque
dixisse fertur, idem esse ac si in magno convivio carperetur (cf.
Plut. vel Pseudoplut. de educ. lib. ξ 14). Testis est inprimis
ipse Plato, qui, quamquam poeta praeceptorem eius carissimum,
Socratem, turpissimo quoque modo perstrinxerat, tamen adeo
poetam admirabatur, ut eius comoediae auctore Olympiodoro iuxta
lectum mortui philosophi invenirentur. Et si quis fictum hoc atque
commentum esse putat, meminerit epigrammatis illius a Platone
inventi:
Αἱ χάριτες τέμενός τι λαβεῖν, ὅπερ οὐχὶ πεσεῖται
ζητοῦσαι ψυχὴν εὖρον Ἀριστοφάνους.

Vidimus, quo modo poeta iu vivum Cleonem consuluerit. Sed

ne mortuo quidem pepercit. Quamquam enim Nubb. vv. 549:
ὃς μέγιστον ὄντα Κλέων’ ἕπαισ’ ἐς τὴν γαστέρα,
κούκ ἐτόλμησ’ αὖθις ἐπεμπηδῆσ’ αὐτῷ· κειμένῳ.
ipse de se praedicat, se a victo adversario semper se abstinere,
tamen adeo sibi non constitit, ut etiam mortuum acerbe obiurgaret.
Tota enim Pacis comoedia, quae docta est magnis Dionysiis
anni 421, octo menses post mortem deniagogi28)‚ in Cleone de-
notando versatur, quod cum rectissime intellexit Scholiasta (cf.
Mein. ed. Ar. Ι, 282, l. 29 sqq.: οὐ τοῦτο δὲ μόνον ὑπὲρ εἰρήνης
Ἀριστοφάνης τὸ δρᾶμα τέθεικεν, ἀλλά καὶ τοὺς Ἀχαρνεῒς καὶ τοὺς
Ἱππέας καὶ Ὀλκάδας, καὶ πανταχοῦ τοῦτο ἐσπούδακεν, τὸν δὲ
Κλέωνα κωμῳδῶν τὸν ἀντιλέγοντα καὶ Λάμαχον τὸν φιλοπόλεμον
ἀεὶ διαβάλλων), tum ipse poeta testari videtur, cum scarabaeum
illum (κάνθαρον) Cleonem repraesentare dicat vv, 47 sq.:
δοκέω μέν, ἐς Κλέωνα τοῦτ’ αἰνίσσεται,
ὡς κεῖνος ἀναιδέως τὴν σπατίλην ἐσθίει.

28) of. Droysen l, 349, Schol. Venet. ad Ar. Pac. v. 48. De scholiis cf. Otto
Schneider, <le Aristophanis. Scholiis 18:28.

