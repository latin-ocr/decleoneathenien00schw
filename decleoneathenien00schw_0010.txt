..6-

tione tanquam concha hiet (similiter Acharn. vv. 133 et 634 sqq).
Affert illos versus Bergk (apud Mein. II, 2, 976, fr. 15):

Ἀνέχασκον εἷς ἕκαστος ἐμφερέστατα

ὀπτωμέναις κόγχαισιν ἐπὶ τῶν ἀνθράκων.
Evidentissimum testimonium, Aristophanis in singulis hominibus
cavillandis veritati nunquam nimis credendum eiusque auctoritati
non adeo multum nobis tribuendum esse, exstat in protervitate,
qua tractavit Socratem philosophum. In quem poeta tali modo
invectus est, ut nisi ex aliis sincerioribus fontibus eum cognos-
ceremus, eum quasi perniciem iuvenum Atheniensium nos habere
oporteret. 15)

Cum igitur Aristophanes in cavillando et calumniando tot
tantisque viris non pepercerit, facile quisque credet, eum etiam
in Cleonem, qui summa illis temporibus gratia et auctoritate apud
Athenienses florebat, non ita clementer se gessisse, praesertim
cum, quod infra videbimus, illum poetae fuisse infestissimum
constet. Quare hoc erit fundamentum nostrum in diiudicandis
Aristophanis de Cleone locis, ut si quid mali de eo afferatur,
fictum id esse credamus, nisi aliis quoque nitatur argumentis, si
quid boni vel medii de eius rebus domesticis et politicis praedicetur,
sine dubitatione id pro vero habeamus.

His in universum expositis iam ad singula accedamus. Atque
iam in Babyloniislss) ab Aristophane Cleonem graviter exagitatum
esse constat. In quibus poeta causam sociorum, quorum legati
Dionysiorum solennitati ipsi interfuerunt, tam fervide egit contra
Cleonis dominationem, ut a demagogo in ius vocaretur, quod
apparet ex parabasi Acharnensium, ubi recte dicit Scholiastes:
ἐκωμῴὃησε γάρ τάςτε κληρωτὰς καὶ χειροτονητὰς ἀρχὰς καὶ
Κλέωνα παρόντων τῶν ξένων (de qua causa cf. infra). Referendum

 

 

15) cf. Droysen, praefat. ad. Rau„ II, 258.

16) Quam fabulam poeta secundam post Daetalenses in scenam exhibuit anno
ante Acharnenses, magnis Dionysiis anni 426 (cf. Bergk apud Mein. fr. com. Gr.
ΙΙ, 2, 966), advertit autem animum in comoedia illa primum ad res publicas, cum
in Daetalensibus vitam Atheniensium privatam perstrinxisset.

